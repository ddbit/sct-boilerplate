---
layout: post
title: Chi potrà chiudere il "next Uber"?
date:
type: post
parent_id: '0'
published: false
password: ''
status: pending
categories: []
tags: []
meta:
  _thumbnail_id: '3162'
  jabber_published: '1506084091'
  _rest_api_published: '1'
  _rest_api_client_id: "-1"
  _publicize_job_id: '9551790602'
  _elasticsearch_indexed_on: '2017-09-22 12:41:31'
  email_notification: '1506084092'
  _edit_last: '48926058'
  ppma_authors_name: Davide
author:
  login: divisionista
  email: dcarboni@gmail.com
  display_name: Davide
  first_name: Davide
  last_name: ''
permalink: "/"
---
<p>Appena letta la notizia che anche a Londra, roccaforte dell'innovazione vera, non quella solo a parole de noartri, <strong>Uber deve cedere</strong>. La licenza non verrà rinnovata e dal 30 Settembre non si potrà più fare affidamento su questo mezzo di trasporto alternativo, comodo e più economico del black cab londinese.</p>
<p>Non sono un fan di Uber come modello di azienda. Anzi spesso mi arrabbio quando si parla di Uber e sharing economy nella stessa frase. <strong>Ma quale sharing economy?</strong> Uber, Airbnb, Upwork e simili ci stanno conducendo verso l'uberizzazione del mondo dove grazie a Internet invece di rimuovere l'intermediazione rimuoviamo i piccoli intermediari e ne troviamo uno monopolista per ogni categoria merceologica (per ora, finché non salterò fuori l'Uber definitivo -- Amazon è un candidato).</p>
<p>Però, <strong>nonostante tutto io usavo Uber. E' comodo!</strong> Sai prima quanto spendi, prenoti senza parlare al telefono e il servizio è sempre stato eccellente almeno nel mio caso.</p>
<p>Seconda considerazione, un decreto o una licenza negata blocca tutto. Che peccato! Ma la legge quando è giusta è giusta. C'è in ballo la sicurezza delle persone, gli interessi legittimi delle categorie etc. Ma a volte la legge è anche guidata da logiche di conservazione, di privilegio e di spartizione e quindi <strong>diventa meno accettabile. </strong></p>
<p>Non giudico la scelta di bloccare Uber, ma quello che succede è che la tecnologia andrà avanti. O meglio la tecnologia c'è e qualcuno la userà. La legge si dovrà adattare alla tecnologia e almeno nella misura in cui la tecnologia si adatta alla legge. Non perché lo dico io, ma perché la tecnologia usa la forza e lo fa comunque, solo questione di tempo.</p>
<p>Come vedo il prossimo Uber? Potrebbe essere una organizzazione <strong>decentralizzata senza una company incorporata da nessuna parte</strong>. I compensi potrebbero essere distribuiti con criptovaluta. Gli autisti potrebbero essere proprietari di pezzettini di questa nuova <strong>cryptouber attraverso i token Ethereum</strong>. L'app potrebbe essere sostituita un sito mobile senza bisogno di un certificato developer di Apple. Niente quartier generale, niente CEO, niente email dove inviare i decreti di blocco.</p>
<p>Una specie di Anonymous buono, che si paga in criptomoneta e che vuole solo portare a spasso la gente nelle citta.</p>
<p>Certo gli autisti sono ancora lì, in carne e ossa e intercettabili dalle forze dell'ordine. Tuttavia non avere un bersaglio grosso da colpire com'è la piattaforma rende tutto molto più difficile per chi vuole censurare il servizio.</p>
<p>Non so se lo auspico, ma di certo la tecnologia c'è e qualcuno la userà. Quindi <strong>prima che succeda dateci un servizio all'altezza di Uber e con tutte le carte in regola, e no, il taxi così com'è non va bene.</strong></p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
