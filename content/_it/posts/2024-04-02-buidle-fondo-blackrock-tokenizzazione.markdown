---
layout: post
title: "Blackrock lancia il fondo tokenizzato Buidle"
date: 2024-04-02 
type: post

category: News

tags: 
    - Tokenization
    - Tokenizzazione
    - Blackrock

featured_image: /pics/fmt-16-9/blackrock-tokenization.png
---

BlackRock ha lanciato un fondo basato su Ethereum chiamato BUIDL, raccogliendo 280 milioni di dollari in token Ethereum in una settimana. Questo fondo investe in contanti, titoli del Tesoro USA e accordi di riacquisto, mirando a mantenere un valore equivalente a 1 dollaro USA per token. La partecipazione di Ondo Finance, che ha trasferito 95 milioni di dollari nel fondo, sottolinea il crescente interesse per la tokenizzazione di asset tradizionali su blockchain pubbliche come prossimo passo nell'evoluzione dei mercati finanziari -> [link](https://decrypt.co/223802/blackrock-buidl-ethereum-tokenized-fund-245-million).


## Siamo davvero alla democratizzazione della finanza?

Secondo l'analista [Efi Pylarinou](https://www.youtube.com/@EfiPylarinou) le cose non stanno proprio così. In un suo video affronta il tema della tokenizzazione degli asset finanziari, sottolineando il suo impatto sul settore e sfatando alcuni miti comuni riguardo alla democratizzazione e alla riduzione della frammentazione del mercato.L'annuncio di BlackRock riguarda il lancio di un nuovo fondo del mercato monetario tokenizzato su Ethereum, evidenziando l'obiettivo di tokenizzare 10 trilioni di dollari in asset reali. Tuttavia, questo processo non sembra eliminare la frammentazione del mercato, ma piuttosto introduce nuove forme di frammentazione.

L'architettura di questo fondo intanto non è semplice, sono coinvolti vari attori come Coinbase, Fireblocks e BNY Mellon. 

Sicuramente un'aspetto innovativo è rappresentato dal fatto che il fondo è aperto 24/7 per 365 giorni l'anno dato che l'infrastruttura è quella di Ethereum a differenza di quanto invece avviene con Ondo Finance, una piattaforma DeFi che mira a portare strumenti di investimento tradizionali nel mondo decentralizzato, tokenizzando strumenti finanziari tradizionali.

La democratizzazione per ora è comunque rimandata dato che il ticket minimo di investimento è di 5 milioni di dollari americani, quindi è un fondo destinato solo agli investitori istituzionali.

## La parte tecnica dell'operazione

Come citato ci sono da un lato attori come Coinbase e Fireblocks che sono dei leader nella gestione e custodia di cryptovaluta. La piattaforma di tokenizzazione è Securitize. Per i più curiosi è possibile dare un'occhiata allo smart contract del token Buidl attraverso i block explorer come Etherscan. In un prossimo articolo analizzeremo le caratteristiche tecniche del token.


